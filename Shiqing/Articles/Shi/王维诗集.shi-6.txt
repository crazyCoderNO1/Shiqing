Class:Shi
Book:王维诗集
Author:王维
Title:辋川闲居赠裴秀才迪 
寒山转苍翠，秋水日潺潺。
倚杖柴门外，临风听暮蝉。
渡头余落日，墟里上孤烟。
夏值接舆醉，狂歌五柳前。
//
Title:酬张少府
晚年惟好静，万事不关心。
自顾无长策，空知返旧林。
松风吹解带，山月照弹琴。
群问穷通理，渔歌入浦深。
//
Title:渭城曲
渭城朝雨邑轻尘，客舍青青柳色新。
劝君更尽一杯酒，西出阳关无故人。
//
Title:秋夜曲                                 
桂魄初生秋露微，轻罗已薄未更衣。
银筝夜久殷勤弄，心怯空房不忍归！
//
Title:青溪
言入黄花川，每逐青溪水。
随山将万转，趣途无百里。
声喧乱石中，色静深松里。
漾漾泛菱荇，澄澄映葭苇。
我心素已闲，清川澹如此。
请留盘石上，垂钓将已矣。
//
Title:渭川田家
斜光照墟落，穷巷牛羊归。
野老念牧童，倚杖候荆扉。
雉［句隹］麦苗秀，蚕眠桑叶稀。
田夫荷锄立，相见语依依。
即此羡闲逸，怅然吟式微。
//
Title:西施咏
艳色天下重，西施宁久微。
朝为越溪女，暮作吴宫妃。
贱日岂殊众，贵来方悟稀。
邀人傅脂粉，不自著罗衣。
君宠益娇态，君怜无是非。
当时浣纱伴，莫得同车归。
持谢邻家子，效颦安可希！
//
Title:送綦毋潜落第还乡
圣代无隐者，英灵尽来归。
遂令东山客，不得顾采薇。
既至金门远，孰云吾道非？
江淮度寒食，京洛缝春衣。
置酒长安道，同心与我违。
行当浮桂棹，未几拂荆扉。
远树带行客，孤城当落晖。
吾谋适不用，勿谓知音稀。
//
Title:杂诗
君自故乡来，应知故乡事。
来日绮窗前，寒梅著花未？
//
Title:送朱大入秦     
避人五陵去， 宝剑值千金。 
分手脱相赠， 平生一片心。
//
Title:鹿柴
空山不见人，但闻人语响。
返景入深林，复照青苔上。
//
Title:竹里馆
独坐幽篁里，弹琴复长啸。
深林人不知，明月来相照。
//
Title:送别
山中相送罢，日暮掩柴扉。
春草明年绿，王孙归不归？
//
Title:相思
红豆生南国，春来发几枝？
愿君多采撷，此物最相思。
//
Title:山居秋暝
空山新雨后，天气晚来秋。
明月松间照，清泉石上流。
竹喧归浣女，莲动下渔舟。
随意春芳歇，王孙自可留。
//
Title:归嵩山作
清川带长薄，车马去闲闲。
流水如有意，暮禽相与还。
荒城临古渡，落日满秋山。
迢递嵩高下，归来且闭关。
//
Title:终南山
太乙近天都，连山接海隅。
白云回望合，青霭入看无。
分野中峰变，阴晴众壑殊。
欲投人处宿，隔水问樵夫。
//
Title:过香积寺
不知香积寺，数里入云峰。
古木无人径，深山何处钟？
泉声咽危石，日色冷青松。
薄暮空潭曲，安禅制毒龙。
//
Title:送梓州李使君
万壑树参天，千山响杜鹃。
山中一夜雨，树杪百重泉。
汉女输［木童］布，巴人讼芋田。
文翁翻教授，不敢倚先贤。
//
Title:汉江临眺
楚塞三湘接，荆门九派通。
江流天地外，山色有无中。
郡邑浮前浦，波澜动远空。
襄阳好风日，留醉与山翁。
//
Title:南别业
中岁颇好道，晚家南山陲。
兴来美独往，胜事空自知。
行到水穷处，坐看云起时。
偶然值林叟，谈笑无还期。
//
Title:送别
下马饮君酒，问君何所之。
君言不得意，归卧南山陲。
但去莫复闻，白云无尽时。
//
Title:九月九日忆山东兄弟
独在异乡为异客，每逢佳节倍思亲。
遥知兄弟登高处，遍插茱萸少一人。
//
Title:和贾舍人早朝大明宫之作
绛帻鸡人送晓筹，尚衣方进翠云裘。
九天阊阖开宫殿，万国衣冠拜冕旒。
日色才临仙掌动，香烟欲傍衮龙浮。
朝罢须裁五色诏，佩声归向凤池头。
//
Title:酬郭给事
洞门高阁霭馀辉，桃李阴阴柳絮飞。
禁里疏钟官舍晚，省中啼鸟吏人稀。
晨摇玉佩趋金殿，夕奉天书拜琐闱。
强欲从君无那老，将因卧病解朝衣。
//
Title:奉和圣制从蓬莱向兴庆阁道中留春雨中春望之作应制
渭水自萦秦塞曲，黄山旧绕汉宫斜。
銮舆迥出千门柳，阁道回看上苑花。
云里帝城双凤阙，雨中春树万人家。
为乘阳气行时令，不是宸游玩物华。
//
Title:和贾舍人早朝
绛帻鸡人报晓筹，尚衣方进翠云裘。
九天阊阖开宫殿，万国衣冠拜冕旒。
日色才临仙掌动，香烟欲傍衮龙浮。
朝罢须裁五色诏，佩声归到凤池头。
//
Title:春夜竹亭赠钱少府归蓝田     
夜静群动息。时闻隔林犬。
却忆山中时。人家涧西远。
羡君明发去。采蕨轻轩冕。
//
Title:送张五归山 
送君尽惆怅，复送何人归。
几日同携手，一朝先拂衣。
东山有茅屋，幸为扫荆扉。
当亦谢官去，岂令心事违。
//
Title:新晴野（一作晚）望 
新晴原野旷。极目无氛垢。
郭门临渡头。村树连溪口。
白水明田外。碧峰出山後。
农月无闲人。倾家事南亩。
//
Title:黄花川 
危径几万转，数里将三休。
回环见徒侣，隐映隔林丘。
飒飒松上雨，潺潺石中流。
静言深溪里，长啸高山头。
望见南山阳，白露霭悠悠。
青皋丽已净，绿树郁如浮。
曾是厌蒙密，旷然销人忧。
//
Title:崔濮阳兄季重前山兴 
秋色有佳兴。况君池上闲。
悠悠西林下。自识门前山。
千里横黛色。数峰出云间。
嵯峨对秦国。合沓藏荆关。
残雨斜日照。夕岚飞鸟还。
故人今尚尔。叹息此颓颜。
//
Title:老将行
少年十五二十时，步行夺得胡马骑。
射杀山中白额虎，肯数邺下黄须儿！
一身转战三千里，一剑曾当百万师。
汉兵奋迅如霹雳，虏骑崩腾畏蒺藜。
卫青不败由天幸，李广无功缘数奇。
自从弃置便衰朽，世事蹉跎成白首。
昔时飞箭无全目，今日垂杨生左肘。
路旁时卖故侯瓜，门前学种先生柳。
苍茫古木连穷巷，寥落寒山对虚牖。
誓令疏勒出飞泉，不似颍川空使酒。
贺兰山下阵如云，羽檄交驰日夕闻。
节使三河募年少，诏书五道出将军。
试拂铁衣如雪色，聊持宝剑动星文。
愿得燕弓射大将，耻令越甲鸣吾君。
莫嫌旧日云中守，犹堪一战取功勋！
//
Title:桃源行
渔舟逐水爱山春，两岸桃花夹古津。
坐看红树不知远，行尽青溪不见人。
山口潜行始隈［阝奥］，山开旷望旋平陆。
遥看一处攒云树，近入千家散花竹。
樵客初传汉姓名，居人未改秦衣服。
居人共住武陵源，还从物外起田园。
月明松下房栊静，日出云中鸡犬喧。
惊闻俗客争来集，竞引还家问都邑。
平明闾巷扫花开，薄暮渔樵乘水入。
初因避地去人间，及至成仙遂不还。
峡里谁知有人事？世中遥望空云山。
不疑灵境难闻见，尘心未尽思乡县。
出洞无论隔山水，辞家终拟长游衍。
自谓经过旧不迷，安知峰壑今来变？
当时只记入山深，青溪几曲到云林。
春来遍是桃花水，不辨仙源何处寻。
//
Title:洛阳女儿行
洛阳女儿对门居，才可容颜十五馀。
良人玉勒乘骢马，侍女金盘脍鲤鱼。
画阁朱楼尽相望，红桃绿柳垂檐向。
罗帷送上七香车，宝扇迎归九华帐。
狂夫富贵在青春，意气骄奢剧季伦。
自怜碧玉亲教舞，不惜珊瑚持与人。
春窗曙灭九微火，九微片片飞花琐。
戏罢曾无理曲时，妆成只是薰香坐。
城中相识尽繁华，日夜经过赵李家。
谁怜越女颜如玉，贫贱江头自浣纱！
//
Title:早春行 
紫梅发初遍，黄鸟歌犹涩。
谁家折杨女，弄春如不及。
爱水看妆坐，羞人映花立。
香畏风吹散，衣愁露沾湿。
玉闺青门里，日落香车入。
游衍益相思，含啼向彩帷。
忆君长入梦，归晚更生疑。
不及红檐燕，双栖绿草时。
//
Title:从岐王过杨氏别业应教
杨子谈经所、淮王我酒过。
兴间略鸟缓，坐久落花多。
经转回银烛、林开散工可。
严城时未启，前路拥第歌。
//
Title:从岐王在宴卫家山地应教
座客香貂满，宫娃绍使张。
涧花轻粉色，山月少灯光。
积翠纱富睛，飞泉绣产原。
还将歌舞出，归路莫愁长。
//
Title:早朝
柳暗百花明，春深五凤城。
城马牌睨晓，宫并精轶声。
方朔金门侍。班姬玉辇迎。
仍图造方土，东海访蓬流。
//
Title:同崔员外秋育寓直
建礼高秋夜，承明候晓过。
九门寒温彻，万井晤钟多。
月回藏珠斗，云消出绝河。
更渐衰朽质，南陌共鸣何。
//
Title:寄荆州张丞相
所思竟何在，帐望深荆门。
举世无相识，终身思旧思。
方将与农圃，艺植老丘园。
目尽南飞雁，何由寄一言。
//
Title:酬虞部苏员外过蓝田别业不见留之作
贫居依谷口，乔木带荒村。
石路枉回驾，山家难候门。
渔舟胶标浦，猪火烧寒原。
唯有白云外，疏钟闻夜猿。
//
Title:送张判官赴河西
单车曾出塞，报国敢邀勋。
见逐张征虏，今思霍冠军。
沙平连白云，蓬卷入黄云。
慷慨倚长剑，高歌一进君。
//
Title:送丘为落第归江东
传君不得意，况复柳条春。
为客黄金尽，还家白发新。
五湖三亩宅、万里一归人。
知尔不能荐，羞称献纳座。
//
Title:送友人前归
万里春应反，三江雁亦稀。
连天汉水广，孤客郢城归。
郧国稻苗秀，楚人范米肥。
悬知倚门望，遥识老菜衣。
//
