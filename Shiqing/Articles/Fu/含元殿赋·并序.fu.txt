Class:Fu
Book:含元殿赋·并序
Title:含元殿赋·并序
〔唐〕李华

　　宫殿之赋，论者以《灵光》为宗，然诸侯之遗事，盖务恢张飞动而已。自兹已降，代有词杰，播于声颂，则无闻焉。夫先王建都营室，必相地形，询卜筮(shì)，考以农隙，工以子来，虞人献山林之干，太史占日月之吉。虽班、张、左思，角立前代，未能备也。而曩(nǎng)之文士赋《长笛》、《洞箫》怀握之细，则广言山川之阻、采伐之勤，至于都邑宫室、宏模廓度，则略而不云，其体病矣。至若阴阳惨舒之变，宜于壮丽；栋宇绳墨之间，邻于政教。岂前修不逮，将俟圣德而启？臣心辄极思虑，作《含元殿赋》，陋百王之制度，出群子之胸臆。非敢厚自夸耀，以希名誉，欲使后之观者，知圣代有颂德之臣焉。其辞曰：

　　维皇高祖，穆端命于元穹；万有千载，钟景祚(zuò)于鸿裔。逮(dǎi)北宫之尊严，上取法于天帝；乃图正殿之逌(yōu)居，规崇山而定制。信神明幽赞，而人谋袭契，不然，何前王旷此之雄丽也？先是大司空帅其属，执度而相之曰：“美哉！川原！骛乎其大。亘(gèn)坤灵兮配乾刚，坤顺干而为龙；舒广衍兮走群山，纷却面而朝宗。陵正阳之奕奕，郁佳气之葱葱。盖昊天之作，而皇祗(zhī)授元圣获以造新宫也。”乃审于龟筮，龟筮叶从；太卜以告，神人咸同。皇曰：“钦哉！，是将宜于朕躬。”因以鸿物，“含元”建名。《易·乾坤》之说曰“含宏光大”，又曰“元亨利贞”；括万象以为尊，特巍巍乎上京。

　　则命征般、石之匠，下荆、扬之材。操斧执斤者万人，涉碛(qì)砾而登崔嵬；择一干于千木，规大壮于乔枚。声坎坎于青云，若神踣(bó)而颠摧；势动连崖，拉风碎雷；倒劲梢于穷谷，斩巨柢(dǐ)于昭回。时也山祗(zhī)效灵，波神作气；为桴(fú)为伐，羽叠鳞萃；朝泛江汉，夕出河渭；云奔山横，交积于作宫之地。

　　于是农事既收，灵台勿亟(jí)，子来而就役者，周邦畿(jī)而薄四海，咸忘劳而献力。乃张为广度，考正极星；邦伯是经，国工研精。刬(chǎn)盘冈以为址，太阶积而三重；因博厚而顺高明，筑陵天之四墉(yōng)。四墉既列，太阶如截，下土相嵚(qīn)，愕(è)视沈沈。其始也，星锤电交于万堵，霜锯冰解于千寻；拥材为山，攒(zǎn)杵如林。

　　乃占日月之吉，以成帝室。虹梁劲于中极，榱(cuī)桷(jué)戢(jí)以砻(lóng)密；析姑繇(yáo)以为楹(yíng)，隳(huī)乔山以为礩(zhì)。飞重檐以切霞，炯素壁以留日；神标峻樀(dí)，鬼叠层楣。高卑迭拒，寻尺相持；木从绳而后正，楝(liàn)操宇而不危。阶莹冰级，瓦敷(fū)鳞差；荡晶景而升降，睒(shǎn)昜(yáng)以交辉。耸大厦之奇杰，势将顿而复飞。

　　爰(yuán)诏有司，练日推时；征考室于《周颂》，会公卿(qīng)以落之。丕(pī)赫(hè)哉！如俯如跂(qí)，若合若离；竦森修邃以窅(yǎo)徼(jiǎo)，恍业騀(é)而岩巍。谓冲飙激海兮，漩(xuán)渊沦以无底；奔雷触山兮，掉巘(yǎn)而倾qi。石鲛拖首于堂庑(wǔ)，状出云而撑鬐(qí)。

　　崇高之制，灵邱上盘；邻斗极之光耀，迩(ěr)天汉之波澜。察凿枘(ruì)之吞吐，吸山丛而水攒(zǎn)；建升龙之大旆(pèi)，邈不至于阶端。峥嵘孱(chán)颜，下视南山；照烛无间，七耀迥环。咸喝赫以突兀，攇(xiǎn)闶(kāng)宏以萧摋(sà)；捧帝座于三辰，衔天街之九达。进而仰之，骞龙首而张凤翼；退而瞻之，岌树颠而崒(cuì)云末。嶷(yí)兮峨峨，巨鳌(áo)戴仙山而出沧波；划兮煌煌，烛龙折穹穴而临北方。排层城而廓(kuò)帝居，豁阊(chāng)阖(hé)而面苍苍。

　　左翔鸾而右栖凤，翘两阙而为翼；环阿阁以周墀(chí)，象龙行之曲直。夹双壶之鸿洞，启重闺之呀；趋堂涂而未半，望宸居而累息。惟上圣之钦明，爰(yuán)听政而布德；去雕几与金玉，绌(chù)汉京之文饰。炽丹雘(huò)于崚(líng)嶒(céng)，抗重霄而竞色。

　　若乃紫微晨曀(yì)，彤(tóng)墀(chí)夜明；云薄万栱，风交四荣。冬止其阳，则释裘而燠(yù)；夏休其阴，则捐&#176424;以清。旗猎风而振响，叶坠露而成声。悬栌骈(pián)凑，竦(sǒng)柱奔列；复槛罾(zēng)缀(zhuì)，高窗景爇(ruò)。黭(yǎn)日翳(yì)而罘(fú)连，霍天开而中绝；形持神而欲离，足偻(lóu)步而将跌。贮昭训之崇崇，磷光范之揭揭。

　　其南则丹凤启涂，遐瞩(zhǔ)荆吴；十扇开闭，阴阳睢(suī)盱(xū)。容鼎九扃(jiōng)，方驾五车，示王者之无外，不树屏于清都。望仙辟于巽(xùn)维，建福敞于坤隅；偃(yǎn)朱旗而櫜(gāo)元甲，屯仡(yì)仡(yì)之骁(xiāo)夫。

　　其后则深闱秘殿，曼宇疏楹；瑞木交阴，元墀(chí)砥(dǐ)平；鲜风历庑，凌霰(xiàn)飘英；荫蔼(ǎi)武，增华穆清。玉烛内融，则嘉盛丰备；太阳临照，而天下文明。古有六寝，御兹一人；今也三朝，繇(yáo)古是因。布大命于宣政，澹(dàn)元心于紫宸。

　　义和弭(mǐ)节于通干，望舒停景于观象。密勿旒(liú)扆(yǐ)，臣人是仰；左黄阁而右紫微，命伊皋(gāo)以为长。其下则鹖(hé)冠鱼服，良家茂族，厉禁非宜，金吾领之。其前则置两石以恤(xù)刑，张三侯以兴武。告善之旌(jīng)，登闻之鼓；节晷(guǐ)漏于钟律，架危楼之笋虡(jù)；以辨内外之差，以正东西之序。天光流于紫庭，倒景入于朱户。腾祥云之郁霭，映旭日之葱茏。清渠导于元气，玉树生于景风；夷坦数里，徘徊无穷。罗千乘与万骑，曾不得半乎其中。

　　厥初经营，天下既乂(ài)，文物未周，孤其壮丽。盖重于施劳，非不怀也。乃眷睿孙，睿孙开元；万物晏清而太和，掩书契之所论。既克广于崇构，声明备而益尊；盖圣皇之孝也，挥绰(chāo)变化兮动摇乾坤。

　　其东于是宏文教而开馆，对日华之清阈(yù)；盖左学之遗制，协前王之讲德。其西于是延载笔之良史，俯月华之峻扉；集贤人于别殿，朝命妇于中闱(wéi)。王风阐(chǎn)而成化，阴教备而不亏。加以咏周诗而展亲，睦鲁卫而敦叙；因合族之来宴，置更衣之丰宇。

　　至于殿内诸曹，则在右有局，通轩并庑；物有恒司，供无废举。又有银珰(dāng)、珥貂，寺人、巷伯；奉宣出纳之令，更践宫中之役。熊罴(pí)之旅，董以龙武。矛戟森森，材官羽林；声破邱山，气詟(zhé)飞沈。爪抉千钧，跟腾百寻；克壮皇威，协比其心。其外则校人掌马，天驷(sì)在闲；以备顺游，放牧其间；望我銮(luán)和，陟(zhì)彼高山。犹虑宪章或遗，国容未备。乃立掌匦(guǐ)之司，馆通事之吏；职在达下情于上天，儆(jǐng)王言于有位。

　　堧(nuò)通大极，隥(dèng)指龙池，重门内注，复道潜移；幽峻肃以相属，光彤融以嬉嬉。元象着明，帝座维三；皇居设位，俯察仰参。翼室正中，游宫次南；北起含元，其容眈眈。总而言之，如山之寿，则曰蓬莱；如日之升，则曰大明。

　　自兹而北，燕游所经，达于苑囿(yòu)，不可殚(dān)名。周庐更嗬(hē)，匝以环卫；南端百仞，上极霄际。欲视崟(yín)，经涂广深；缭以层城，黕为重阴。

　　至若时雨膏田，九农恞(yí)畅；云归山穴，倏(shū)以昭旷；白日丽于宫隅(yú)，混晶光而益壮。于是风师敛威，纤盖不升；颖绝摇芒，叶无翻棱。自中徂(cú)外，镜洗川澄(chéng)；弦直闾(lǘ)阎(yán)，井画沟塍(chéng)。靡(mí)迤(yǐ)秦山，陂(pō)陀(tuó)汉陵；知稼(jià)穑(sè)之艰难，见皇王之废兴。

　　及乎元冥戒寒，海神飞雪；瑶城粉野，琪树森列。玉宇璇(xuán)阶，云门露阙；天华爽霁，朗日朝彻。赤旗隆庭，朱柱艳月；仰白帝而金精开，据河宫而银烛发。

　　其或蛮夷不至，帝用兴戎(róng)；降元帅于天上，发神谋于禁中。皇灵震耀，殄(tiǎn)厥渠凶；矫(jiǎo)矫(jiǎo)武臣，此焉献功；操俘虏而陈器械，恢莫大之威容。尔乃时殷仲冬，日正南至；上公奉斝(jiǎ)，群后在位。一人寿昌，万国承赐；式燕以乐，欣欣且醉；乃撞宫悬，冰碣(jié)天地。及乎献岁元辰，东风发春；恳法象魏，与人惟新；俨文物于王庭，兼九伐而宿陈。威仪之严，岳岳振振，若太一披絪(yīn)缊(wēn)而俯百神。

　　既而咸造勿亵(xiè)，会朝清明；璇柄指寅(yín)，寝闱(wéi)发扃(jiōng)。皇帝御衮(gǔn)龙之法服，佩苍璧之纯精；执镇圭，导朱纮(hóng)；降辇(niǎn)登阶，微闻玉声。于是典礼之官，赞王就位，南面穆然。

　　至若甸侯采卫，要荒闽貊(mò)；输其方赆(jìn)，罔不来格。统以千官，六卿二伯；司仪叙进，象胥(xū)重译；肃肃委皮，乾乾奠璧。设以庭燎，天烘地赫；雷鼓殷殷，朱干玉戚。神虡(jù)如生，熊罴(pí)咢(è)敌；危昂歇向，烂歕(pēn)射。金根玉辂(lù)，太常少伯；火列门旗，霜交陆戟。

　　乃进元元以观礼，从亿兆之增增。金吾南首，麾(huī)之以肱(gōng)；递攀援而耸仰，齐屦(jù)企而冠腾。太史来告，卿云勃兴，洒丰泽于生人，答上元之休征。申命司寇缓刑，冢卿降德；秩山川而问耆(qí)老，周雨露而均邦国。华戎竭欢，喜气阗塞；揭金鸡于太清，炫晨光于正色。庆忭(biàn)之声，不逾(yú)辰而雷四域。当斯时也，驱周骤汉，于廓焕烂。王临于朝，天地贞观；灵宫岩岩，上下交赞。盖所以法乾道而遵帝度，岂惟安体而明威者哉？

　　夫瑶台之美，不可以刑万国；土阶之陋，不可以仪天下。奢不逊(xùn)而俭固，允执中于大位。《洪范》曰“皇建其有极”，富哉上圣之宏议也。《诗》歌楚室，《颂》美泮(pàn)宫，诸侯之事也；云梦《甘泉》，宴恢《景福》，僻王之志也。论诸侯，曷(hé)若戴天子？嘉僻王，曷若尊圣人？

　　烈烈盛唐，祖武宗文；五帝赧(nǎn)德，六王惭勋。而政本乎慈，用过乎俭。夫苍生所奉者惟君，所爱者惟亲；宁有君亲宅体于卑室，而臣子得安其身乎？故有熊明庭，帝姚总期，从人欲也；天垂定星，易有大壮，君人法焉。圣朝犹斥其华而凭其质，今是殿也者，惟铁石丹素，无加饰焉。身居元眇，心与万姓同畎(quǎn)亩之劳。以是临众，何众不宾？以是享神，何神不若？其天德欤(yú)！虽欲宫昆仑而馆不周，城八极而隍四海，犹未足储鸿醇而俯丕耀，岂咸镐(hào)一京之所在！

　　崇四渎之前岁？敕(chì)怀铅之小臣，俾(bǐ)仇书于禁中，正百代之遗文。由是循环天造，耳目日新。敢颂成功，告于神宗；无鬼斯干之什，式昭圣德之容。颂曰：“帝作含元，含元言言；崒(cuì)若日观，呀为天门。太阶三层，远法昆仑；镇兹秦野，揭以周原。烈文祖宗，永锡孝孙；孝孙有庆，于以施令。奄(yǎn)甸(diàn)万姓，受天休命。歌之颂之，管磬宜之；穆穆皇君，寿考无期。”

　　既成斯文，客有劝之上者。对曰：“前王之尤祥绝瑞，乃圣朝之细事。今休征已厌于聪明，颂声亦饫(yù)于天意，私歌窃抃(biàn)，乃臣子之常志，又焉足以荐闻哉？”客曰：“不然。今至尊明发不寐，有怀先皇，周文之孝也；允恭克让，光溢海外，尧帝之谦也。自即位已来，上下之休嘉，臣人之咏歌；歌于睿躬则固辞，颂于宗庙则无斁(dù)。今吾子之文明，昭乎累圣之耿光，美于大君之孝德。可进而退，宜言而默，使《雅》、《颂》之音，卷而不舒，犹坦荡其胸臆，无乃过欤？为人之下者，有可达乎君亲，虽滨于死，亦冒行之，况宗庙启其心哉！”臣华尝闻迁善之规，愿附升歌之末。

